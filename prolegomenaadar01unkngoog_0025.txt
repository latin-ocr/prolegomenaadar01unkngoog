vrrs nr ornamus. 13

cum viris popularibus iacere, patriam in interitum ruere facilius
ferentes quam novi temporis consilia feliciter ad eventum perduci.

illorum hominum studia aut aperta aut clandestina Athenien·
sium rei publicae nunquam non nocuerunt et saepe effecerunt ut
caecis erroribus a via salutis discederet. Non externa sed interna

fuere vulnera, quae civitati subduxere sucos utque tabe confecta -

cum tota Graecia periret effecerunt.

IV.

Illis annis, quibus frustra enisi sunt Athenienses ut ceteros
Graecos in dicionem suam cogerent et Spartiatarum, quorum
dominos futuros se speraverant, socii denuo sunt iacti, -tum
cum cimon gloria paterna inclutus vita cessit et Pericles ad
summam potestatem honoremque pervenit rex non coronatus,
in Atticae aliquo praedio natus est puer, cui in fatis erat ut
rerum praeteritarum admirator acerrimus existeret et laudator
nnus omniurn disertissimus, qui civitatis instituta, aequalium
mores et studia curn publica tum privata, admirabili arte erat
depicturus, ut ex eius operibus immortalibus etiam sera disceret
posteritas qualis suisset Atheniensium illa civitas, cui similem
terrae non viderunt.

Sub Atticae caelo aprico Aristophanes puer adolevit inter
patris Philippi arva et vineas. Ibi inde a tenella infantia ludorum
testes fidas et caras habuit olivas et ficus paternas. Didicit ibi
quid laetas iaceret segetes, quid vota agricolarum eluderet,
consuevit ibi cum variis quae rus et montes habent animalibus,
mature cognovit apes et scarabaeos, cicadas et papiliones, varia
avium genera et bestiolas repentes. Mustelarum latebras rima·
batur, bacas et nuces legebat per sepes et nemora, inter pecora
canesque pastoricios lascivus tumultuabatur. Et puerilis aetatis
libertate dnm perfruebatur crescens poeta inque sano corpore
sana mens confirmabatur, magis magisque flagravit amore et
admiratione terrae natalis, ex qua gens Attica olim in lucem
prodiisset saeculorum primordio, ab Erechtheo et cecrope aliisque

 

