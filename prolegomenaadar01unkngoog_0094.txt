Du soum

111.

Alcibiadis accusatio turbarum tristissimarum iuit initium.
Qui postquam absens est damnatus, - uon enim satis tutum
duxerat coram iudicibus se sistere, --libere per urbem bacchata
est hominum versutorum impudentia, vulgi erga deos pietate
turpiter abutentium ad adversarios opprimendos. Nam sacrilegii
crimine cum Alcibiade petiti sunt adolescentes plurimi ex illu·
strissimis gentibus, quarum soboles per belli varios casus
misere erat imminuta. Pietatis videlicet summa Atheniensium
luit laus: quae pietas malorum nunc maximorum extitit causa;
nam laete floruit calumnia: ditescebant delatores. ut libertatis
amantissimi Athenienses erant: haec quoque eorum virtus in
malum iam vertit, ausam enim praebuit nequam hominibus ad
inimicos suos proterendos. Iuvenum petulantium delictum, qui
tum cum nox et vinum nihil moderabile suaderent a convivio
redeuntes baculorum periculum fecerunt iu hermis publicis, ita
crevit in ore tabularum improborum ut religioni et libertati insi·
dias quasdam strui persuaderetur vulgo civium. Facinus illud
ut turpe sic excusabile in rei publicae evertendae conamen vel
praesagium — malignone magis au absurde? - est mutatum.

Iamque ,sacrilegium ot tyrannidem” omnia Athenis resona-
bant. Nempe tyrannidis invisissimum illud nomen satis valebat
ad mentem civium iam per annos complures iu Alcibiade alte·
rum Pisistratum veritorum penitus conturbandam. „Deorum
,signa per noctis silentium clam mutilata maioris audaciae
,habere promissum Alcibiadem huiusque asseclas, hominum
,factiosorum flagitiisque coopertorum manum perditissimam,
,id scelus sustinuisse; ri et telis qui hermae petivissent, ipsam
,mox civitatem petituros, res humanas aeque ac divinas vili·
,pendentes”... Nam multitudini imperitae quid non persuadent
concionatores improbi, cum ipsius virtutibus abutuntur ad sce·
leste sua consilia exequenda. Quorum mendacia quo sunt absur-
diora et impudentiora‚ eo facilius fidem inveniunt.

 

